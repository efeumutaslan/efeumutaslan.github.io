---
layout: mypost
title: Teknik Yazım - Yazılım Dokümantasyonu Nasıl Yazılır
categories: [Genel]
---
# Teknik Yazım - Yazılım Dokümantasyonu Nasıl Yazılır
Bu yazıda, Jordan Stanchev’in “Technical Writing: How to Write Software Documentation” adlı online kursundan aldığım notları paylaşacağım. Bu kursu, hem kursta öğrendiklerimi uygulamak hem de gelecekte yazacağım blog yazılarında daha kaliteli dokümantasyon oluşturmak amacıyla satın aldım. Kurstan öğrendiklerim şunlardır:

Teknik dokümantasyonda, ürünün veya servisin ne için geliştirildiğini ve neler sunduğunu açıklamaya çalışırız. 
## Teknik Dokümantasyonun adımları şu şekildedir;
* ### Plan Yapmak
Ne yapacağın, nasıl yapacağının bir planını oluşturmak.
* ### Hazırlamak
İlk bilgi setinin taslağını çıkarmak.
* ### Oluşturmak
Hazırlanan taslaklardan içeriği oluşturmak.
* ### Organize etmek ve yapılandırmak
Hazırlanan içeriği kullanıcının nasıl etkileşime gireceğine göre organize etmek.
* ### Sınıflandırmak
İçeriği organize ettikten sonra içeriği ek olarak farklı metadata, labeling, tagging kullanarak sınıflandırmak bu sayede son kullanıcıya arama yapması ve tekrar bulması daha kolaylaşır.
* ### Yayınlamak
Hazırlanan içeriği son kullanıcılar ile paylaşmak, yayınlamak.
* ### Bakımını Yapmak
Yayınlanan içeriği güncel tutmak, ürünün veya servisin yayınlanmasına göre aynı tempoda bakımını yapmak.

>Son olarak bu içeriği kimler için hazırlandığını her zaman aklında tutmak.

## Yaygın Dokümantasyonun Tipleri
### Fonksiyonel Dokümantasyon
* Yeni bir ürünle başlamak için uygundur.
* Karşınızda ne gördüğünüzü açıklar.
* Üründe yolunuzu bulmanıza yardımcı olur.
* Genellikle fiziksel ürünler için kullanılır.
 
 ![01](01.jpg)
[Kaynak: Cefla Finishing](https://www.ceflafinishing.com/en/magazine/how-many-car-parts-can-we-help-you-coat-our-technologies).
* Fonksiyonel Dokümantasyon yazarken yapılan en büyük hatalardan birisi fonksiyonel dokümantasyonun tek başına yeterli olacağı düşüncesidir. Eğer sadece fonksiyonel dokümantasyon yayınlanırsa son kullanıcı için kullanışsız bir dokümantasyon olacaktır. Yazılım dokümantasyonları genellikle son kullanıcı birkaç şey biliyor olarak gelecektir. Elbette başlangıç için bir dokümantasyon ve yazılımı son kullanıcılara tanıtacak bir dokümantasyon yazılmalı ama bu asıl dokümantasyon değildir.
 ![02](02.png)
[Referans: Apple | Keynote](https://support.apple.com/tr-tr/guide/keynote/tan72232820/14.1/mac/1.0).
### Fonksiyonel Dokümantasyon Yazma Stratejileri
1. Başlangıç ekranı ile başlayın.
2. Sayfaları ve ne amaçla kullanıldıklarını açıklayın.
3. Kullanıcılara ekranda ne gördüklerini anlatın (başlangıç olarak nelere ihtiyacı olduklarını bütün detayları tek ekranda vermek karmaşıklık yaratabilir).
4. Arayüzde görünme sırasına göre organize edin.

### Görev Odaklı Dokümantasyon
* Bir ürünün ileri düzey kullanımı için uygundur.
* Karşınızda ne gördüğünüzü neredeyse hiç açıklamaz; bunun yerine belirli bir sonuca nasıl ulaşılacağına anlatır.
* Üründe veya birden fazla ilgili üründe yolunuzu bulmanıza yardımcı olur.
* Genellikle yazılım ürünleri için kullanılır.
* Bir sürecin adımlarını size rehberlik eder.

>Kullanıcı, arama motoruna “ekranımda gördüğüm buton ne işe yarar” gibi bir arama yapmaz. Bu tür bir arama kullanıcı perspektifinde anlamsızdır. Kullanıcılar dokümantasyonunuzda bir şeyi gerçekleştirmek, başarmak ister. Yazılımdaki belirli bir problemi çözmek ister. İşte burada görev odaklı “task-oriented” dokümantasyon devreye girer. Görev odaklı dokümantasyonunuzda kullanıcının aradığı cevabı bulmasına yardımcı olmanız gerekir. Amaç, yazılımın nasıl kullanılacağını değil, yapılması gereken işlemin nasıl yapılacağını anlatmaktır.

### Görev Odaklı Dokümantasyon Yazma Stratejisi
1. Müşterinin gerçekleştirmesi gereken görevleri belirleyin.
2. Bu görevleri mantıksal bir sıraya dizin.
3. Müşterinin bilmesi gereken destekleyici kavramları ve bilgileri ekleyin.
4. Ürünü daha iyi tanıdıktan sonra onlara yardımcı olacak destekleyici referans bilgileri ekleyin.

>Yazılım konseptleri görsel olarak açıklanabiliyorsa, uygun görsellerle anlatmak en iyi format olacaktır. Günümüzde çoğu kullanıcı, uzun metin belgelerini okumayı sıkıcı bulduğu için metinleri atlayarak okur veya hiç okumaz. Bu nedenle uzun metinlerden kaçınılmalıdır.

*Özet Olarak*
* Araştırma yapın ve bilgi toplayın
* Tüm bilgileri yazmaya başlayın "Bilgi yığını"
* Bilgiyi yapılandırmaya ve düzenlemeye başlayın "Taslak"
* İlgili taraflara sunun ve geri bildirim toplayın
* Geri bildirimi dokümantasyona yansıtın
* Son teslimatı hazırlayın
* Yayınlayın
* Müşteri geri bildirimlerini toplayın ve dokümantasyonu güncel tutun

>Hazırladığım notları Junior olduğumu göz önüne koyarak referans alın. Hatalarım ve yanlışlarım olabilir.